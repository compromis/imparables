---
title: "Cultura i esport"
category: "Cuidem de la gent"
order: 4
class: "cultura-esports"
---

<div class="programa-intro">

La posada en marxa del Pla FesCultura 2016-2020 ha suposat un canvi radical en les polítiques públiques en matèria de cultura. Per primera vegada hi ha una estratègia compartida entre la Generalitat i els sectors culturals per a la transformació de l’ecosistema cultural valencià a través de la millora dels drets culturals de la ciutadania, de l’expressió, de la participació i de la construcció de les identitats individuals i col·lectives, a més d’incrementar la innovació i la productivitat de la cultura perquè comporte un valor afegit i genere llocs de treball de qualitat. El compromís pressupostari progressiu és el camí per a aquesta recuperació del sector.

Al mateix temps, apostem perquè l’esport siga un element de cohesió social, reductor de desigualtats i generador de salut.

</div>

<div class="programa-box">

#### Propostes

1.	Crearem la campanya “Tria un llibre” per a impulsar els hàbits de lectura a través a la llibreries: regalarem un llibre a cada xiquet/a en complir 6 anys i aprofundirem en el pla de foment del llibre i la lectura que ja hem iniciat.
2.	Impulsarem un plaça virtual de trobada (Market Place) entre creatius de continguts, productors de continguts i exhibidors de continguts per intercanviar talents, continguts, coneixements i know-how.
3.	Elaborarem la Llei de les arts escèniques valencianes que impulsarà la formació i l’acompanyament per a companyies d’arts escèniques en qüestions relatives a mecenatge, gestió, comunicació i internacionalització; crearem centres de referència escènica com a espais d’investigació i experimentació de les noves dramatúrgies; promourem noves relacions per consolidar programes de residència, mobilitat i intercanvi amb altres centres territorials del món, i establirem un programa plurianual d’ajudes.
4.	Crearem espais culturals a les ciutats d’Alacant i Castelló seguint el model d’èxit del Centre de Cultura Contemporània el Carme (CCCC), situat a València, com a universos de promoció, producció, investigació i residència cultural.
5.	Impulsarem, en col·laboració amb els ajuntaments, el programa Patrimoni Edificant. Per a això delegarem les competències necessàries i dotarem econòmicament els ajuntaments valencians que s’aderisquen al pla, per tal d’impulsar el patrimoni cultural valencià en tot el territori.
6.	Aprovarem l’Estatut de la Música i per donar resposta a la falta d’adequació de la reglamentació existent en matèria laboral i jurídica, així com a les necessitats de les diverses professions de la música valenciana.
7.	Crearem un Centre d’Alt Rendiment Esportiu en el territori valencià.
8.	Posarem en marxa el Pla Estratègic de l’Esport que s’ha estat treballant i redactant amb la participació del sector durant aquesta legislatura. 
9.	Crearem un programa d’assessorament i d’atenció a esportistes d’elit no professionals i ex-professionals, tant pel que fa al vessant acadèmic i formatiu, com al d’inserció laboral, durant la seua trajectòria esportiva i els anys posteriors.
10.	Augmentarem les ajudes a la construcció i reforma d’infraestructures esportives municipals establertes en l’actual legislatura.

</div>
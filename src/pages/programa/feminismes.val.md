---
title: "Feminismes"
category: "Garantim drets"
order: 10
class: "feminismes"
---

<div class="programa-intro">

Vivim en un moment històric del feminisme on les dones, a través de les xarxes i les connexions globals, estan generant un canvi, una revolució que no té marxa enrere i que ho ha d’impregnar tot. Des de Compromís com a partit feminista, utilitzem esta ideologia com a eina de transformació social perquè pensem que és fonamental incorporar la perspectiva de gènere en cada política pública per tal d’aconseguir que les dones i els homes reben el mateix tracte.

El feminisme, com a veritable eina transformadora, és l’eix que ha de vertebrar totes les polítiques del govern, per tant, seguirem impulsant de forma transversal les polítiques d’igualtat, per a que cada acció del Govern Valencià tinga en compte la perspectiva de gènere.

</div>

<div class="programa-box programa-targets">

#### Objectius
Promocionar la igualtat des de la transversalitat, atenent als distints àmbits competencials i la intersecionalitat, fent arritbar les polítiques d'equitat a totes les nostres propostes.

Desenvolupar les polítiques d’igualtat i equitat mitjançant els següents àmbits d’acció: 

-  Polítiques Públiques. Desenvoluparem actuacions específiques dirigides a eliminar desigualtats i promoure la igualtat en totes les polítiques i accions, a tots els nivells i en totes les fases de planificació, execució i avaluació.
- Campanyes de sensibilització. Les campanyes promocionals i de sensibilització han de passar a una planificació anual i global. És a dir, campanyes permanents i per a cadascun dels àmbits socials.
- Igualtat laboral. A una societat treballcentrista, l'ocupació i la cultura empresarial ha de ser un dels camps d'acció per a trencar tant l'escletxa salarial com els sostre de vidre i del terra enganxós així com d'altres constructes que frenen la igualtat total dintre del món laboral. Incorporarem a la nova llei d’Igualtat mesures concretes per al seu compliment:
- Llenguatge i mitjans. La comunicació és la forma amb la qual ens arriba la informació, per això cal incidir en les formes que utilitzem per descriure el món i substituir la visió patriarcal per una igualitària. Per eixa raó cal indicir en aspectes tan diversos com ara: 

</div>

<div class="programa-box programa-proposals">

#### Accions de govern */ Generalitat Valenciana*
1. Desenvoluparem el primer Pla Estratègic Valencià per al foment de la igualtat, la diversitat i la felicitat, coordinant totes les accions de la Generalitat i les Diputacions i la FVMP.

2. Elaborarem la Nova llei d'igualtat i pels drets de les dones que a més d’incorporar una visió integradora de la igualtat, ha d’innovar en els següents eixos: 

3. Dotarem de més personal propi i especialitzat les Unitats d’Igualtat de totes les Conselleries per garantir la transversalitat de les polítiques públiques d’igualtat

4. Desenvoluparem una estratègia conjuntament amb educació i igualtat per a generar curriculums des de la igualtat, començant des dels zero anys.

5. Promoure la incorporació de les dones en tots els àmbits de la societat rural amb la proposta de mesures concretes des de tres eixos d’actuació: l’empoderament de les dones, la corresponsabilitat social i la tecnologia i innovació.

6. Modificarem la llei 7/2012 integral contra la Violència sobre la Dona en l’Àmbit de la Comunitat Valenciana per incloure totes les formes de violències masclistes i establir eines més eficaces per combatre-les; adaptant-la als avanços i acords que es van desenvolupar al Pacte Valencià contra la violència de gènere i masclista, així com incloure l’ampliació de mesures de protecció contra les dones, fills i filles víctimes de violència de gènere a la llei valenciana, tot seguint les recomanacions de l’informe CEDAW. 

7. Incorporem la realitat de les dones migrades que arriben a l’Estat Espanyol i desconeixen l’idioma. Considerem que cal promoure dinàmiques que faciliten el seu apropament a la cultura local per mitjà d’espais que elles mateixes puguen dirigir, amb l’acompanyament de personal amb un perfil sensible front a aquesta situació, amb l’objectiu de promoure la igualtat de drets d’aquest col·lectiu .

8. Millora del PIES i implementació d’un programa d’educació afectiu-sexual a les aules, a partir dels 6 anys, com eina de prevenció de la violència masclista, foment dels bons tractes i dret a la sexualitat.

9. Reforma de la Llei d’Igualtat per tal de fer-la efectiva, incidint en especial en el caràcter transversal a tota l’administració.

</div>
<div class="programa-box programa-proposals">

#### Accions de govern */ Congrés*

10. Articularan organismes adients per a l’aplicació de la transversalitat de les polítiques feministes en totes les administracions.

11. Per fer efectiu el Pacte d’Estat contra la violència masclista aprovat al mes de setembre de 2017, cal culminar de manera urgent amb un projecte de llei que revise la Llei contra la Violència de Gènere (Llei Orgànica 1/2004 de protecció integral contra la Violència de Gènere). 

12. Modificar la Llei d'estrangeria perquè les dones en situació administrativa irregular deixen d'estar desprotegides davant la violència sexual, ja que la denuncia pot suposar l'apertura d'un expedient sancionador d'estrangeria o la detenció per a l'expulsió. 

13. Cal una llei d’educació coeducadora, que estiga fonamentada en els valors de cooperació i on estiguen presents totes les persones, que s’eduque en la igualtat, que incloga l’educació sexual i afectiva des de la diversitat i no des de l’heteronormativitat, on les genealogies i els sabers de les dones siguen posades en valor, on el cos de les dones i xiquetes siga vist positivament i eliminació de tabús com la menstruació, els espais siguen compartits i es treballe l’apoderament i participació en els afers públics i de pressa de decisió de les dones.

14. Reconèixer la prostitució com una tipologia en si mateixa de violència masclista entenent que darrere de la mateixa existeix masclisme, abús de poder, reificació de la dona, violació, violència econòmica, assetjament sexual i un sense fi de manifestacions de violència masclista. 

15. La prostitució és, per tant, la conseqüència de l'estat patriarcal i cal prendre mesures per a eradicar des de l'origen. Així cal treballar contra l'acceptació social del consum de prostitució

16. Per a això s'elaborarà una llei proteccionista amb els drets i necessitats de les dones en situació de prostitució, amb la finalitat de perseguir el proxenetisme, la terceria locativa i el consum, destinada a l'abolició d'aquesta.

</div>

<div class="programa-box programa-eu">

#### Accions de govern */ Europa*
Les institucions europees han de treballar per harmonitzar la vida laboral i privada de tota la ciutadania com a element bàsic per a la igualtat. S’han de regular les condicions i drets laborals a nivell europeu per tal que el pes de la cura de les persones i de l’espai domèstic no continue sent responsabilitat particularment de les dones. Cal fer directrius i campanyes per als diversos grups, problemàtiques i sensibilitats per tal de produir una transformació real.

</div>